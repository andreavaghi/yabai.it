---
title: "Il Whisky Giapponese"
date: 2016-08-27T15:05:08+01:00
draft: false
---
Se dico whisky cosa vi viene in mente?

Scozia, Irlanda, distillato, pipa, sigaro... tutti pensieri veri e appropriati, ma un’altra parola, un altro paese dovrebbe destare la vostra curiosità sull’argomento: whisky giapponese!

L’accostamento lascia sorpresi? Non più di tanto chi già lo ha provato, ma per chi non l’ha mai assaggiato o sentito nominare è arrivato il momento di soddisfare la propria curiosità.

Contestualizzare questo prodotto all’interno della produzione mondiale ci riporta all’inizio dello scorso secolo, la data ufficiale da identificare con la nascita del whisky giapponese è il 1923, quando aprì la prima distilleria: la Yamazaky, di matrice prevalentemente scozzese. Il fondatore Shinjiro Torii, mandò un giovane Masetsaka Taketsuri in esplorazione in scozia, il quale una volta raccolte informazioni ed esperienza tornò a casa e si mise al servizio della Yamazaky.

Sono gli anni 70 e 80 che fanno da sfondo al crearsi di un vero e proprio mercato interno e mondiale con la nascita di altre distillerie e con il manifestarsi sempre più nitido di un tipo di whisky, influenzato si dalla cultura scozzese, ma con una propria indipendenza di sapore, preparazione e passione.

Le industrie giapponesi con il passare degli anni restano comunque attaccate alle tecniche di distillazione tradizionali (utilizzo di botti di legno), ormai quasi ovunque abbandonate.

Se facessimo un concorso tra le caratteristiche su cui puntano le distillerie di whisky in Giappone sicuramente la morbidezza si piazzerebbe sul podio, se non quasi sicuramente al primo posto.

Armoniosità e morbidezza rendono speciale il whisky giapponese anche di fronte al palato più diffidente di esperti tanto da spodestare i propri predecessori e maestri dal primato di whisky più buono del mondo.

Se non si ha in programma a breve un viaggio in Giappone , la soluzione per poterlo scoprire non è così lontana come il paese dove viene prodotto.

A breve su Yabai.it ne avrete la possibilità!
